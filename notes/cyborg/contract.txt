    Четверть часу він продивлявся мої медичні нотатки, ні слова не говорив - тільки мугикав щось немелодійне. У мене почали горіти вуха. Нарешті він зібрав документи, підправив їх, поглянув на мене і сказав:
    - Ви повністю здорові.
    Спочатку я не зрозумів його. Може він пропустив частину документів, але ж не можна було повірити, щоб лікар не побачив зап'ясток. Він весело засміявся.
    - Та ні, я бачу ваші проблеми з пальцями правої руки, крім того ви не можете повністю контролювати рівновагу - проте це давнішні статичні проблеми. Динамічно ви здорові і я готовий підписати з вами контракт на цю місію.
    Соромно казати, але я був такий приголомшений, що нічого не казав. Лікар продовжував:
    - Звичайно, вам доведеться приділити набагато більше часу вашому здоров'ю там, - він показав наверх, - але по секрету скажу, що я знаю людей, з набагато гіршим станом здоров'я, ніж ваше. Я склав особливу угоду, де детально все описав.
    Я кивнув а лікар передав мені планшет з контрактом.
    - Перечитайте уважно, всі питання щодо контракту краще вирішити зараз.