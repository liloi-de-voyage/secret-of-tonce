Вихідний

    Сьогодні була неділя. Ми з Кіцуне порадилися і вирішили пожити у моїй кімнаті. Хоча вона в'їхала в мій номер вчора, вона уже прикрасила його. Кіцуне десь  дістала вазон з небесно-блакитними квітами - і у кімнаті запахло грозовою свіжістю.
    На вечір Кіцуне відібрала у мене фартух та дерев'яну ложку, посадила мене на стілець, відкрила пакет заморожених вареників з картоплею та зварила їх. Потім сидячи у мене на руках, брала вареник, окунала його в сметану та клала мені в рот. Чудна вона, що й казати!
    Цей день був останній вихідний перед вильотом. Був пізній ранок але ми були ністільки ліниві, що ще не вставали з ліжка. Вона знову сиділа на мені і знову годувала сирковою масою.
    - Їж! Я передивилася аналізи - у тебе недостача кальцію! На біса ти мені здався, такий... декальцифікований? Їж, бо дам в диню!
    Раз в два дні кожен із нас здавав кров із вени і я і не здогадувався, що в Кіцуне може бути доступ. Я похитав головою і промичав:
    - А дозвіл?
    Кіцуне пару раз двинула талією:
    - Мені можна без дозволу - я ж лікар…
    Здавшись, я продовжив поглинати смачну субстанцію зі смаком вишні, розглядаючи налиті красоти Кіцунки:
    - Ану не дивись на мої цицьки! - обурено сказала вона та вигнулась таким чином, що її диньки були всюди. Кіцуне завойовувала мене! На щастя задзвонив мій мобільний. Я смикнувся, але її стегна міцно тримали мій торс; вона нахилилась, взяла з моєї тумби телефон, подивилася на нього та відповіла:
    - Так, Ханді. Так, він тут. Що трапилося?
    Поки Кіцуне вислуховувала відповідь Ханді я доїв сирок та поставив пластикову банку на тумбу. Кіцуне подякувала, поклала слухавку і сказала:
    - Вихідний відміняється. Сьогодні опівночі з'явилося вікно, так що нам треба сьогодні в фуражню за формою.
    - І звідки ти таких слів навчилася? - здивовано запитав я.
    Вона таємниче посміхнулася і ми почали одягатися.

    В фуражні був хаос. Перший поверх був зайнятий половиною нашого екіпажу, кожен хотів отримати форму, персонал був нарозхват. Ми пробилися до однієї з примірочних і Кіцуне пішла переодягатися першою, я натомість сів перечитати технічні специфікації комп'ютерної системи. Через десять хвилин Кіцуне вийшла з-за чорної цупкої штори і сказала:
    - То як я тобі?
    Піднявши очі я онімів - Кіцуне була білосніжна. Білі облягаючі штани, легкий короткий білий китель, навіть стрічка у волоссі, яка зробила Кіцунку максимально сексапільною - і та біла. Вона задоволено примітила:
    - Судячи по відкритому роті та дурнуватим очам ти приголомшений.
    - Ваша черга! - сказав мені видаючий. Пройшовши за шторку, я огледів форму, що лежала на пуфику. Як негатив до форми Кіцуне у мене було майже все чорне: формені брюки, легкі берци, літній мундир. Скинувши цивільний одяг, я швидко вдягнув форму. Потім, діставши з ранцю пояс з кобурою я привів зброю у робочий режим: зняв дві пломби, перевірив на револьвер на розрядженість, провів тестовий постріл у пустий барабан. В кінці я причесався та вийшов. Кіцуне, побачивши офіцерську форму тихенько присвиснула, підійшла до мене і сказала:
    - Ти мене дивуєш! Ти ще й військовий?
    Весело подивившись їй у очі, я кивнув.
    - Це звідти? - мовила Кіцуне, кивком вказуючи на мій зап'ясток.
    Я ще раз кивнув та продовжив:
    - Саме там я зустрів свого Вчителя, саме він привів мене сюди, саме тут я зустрів тебе, саме тут я полетів в Простір. Друга й третя з моїх мрій.
    - А яка перша? - з подивом сказала вона.
    - Купити велик. Її я теж виконав.
    Кіцуне залибилась.
    - Що у нас попереду?
    - Ланч.
    - То ходімо! - сказав я, і ми, взявшись під руки, пішли у їдальню.

    Їдальня нам сподобалась своєю 'домашністю'. Велика зала, з одного боку заставлена відкритими холодильниками з провіантом. Тут було досить людно, але ми вихопили маленький стіл біля автомату з напоями, взяли по таці і пішли до їдла. Гарячі й холодні страви, м'ясний відсік, рибний відсік, відсік з різноманітними салатами - у нас розбігалися очі. Кіцуне спитала:
    - Що будемо їсти?
    Орді відповів замість мене:
    - По аналізам в Лілоя маленька нестача калорій, тож я рекомендую якусь пасту.
    Пробігшись по списку, я вирішив, що буду карбонару. І корисно, і смачно. Навіть перепелине яйце з оливковою олією на місці. Взявши глибоку тарілку, я собі почав накладати. Кіцуне взяла пряні равіолі з гарбузом. На попити ми обидва взяли зелений чай та всілися назад за столик. Кіцунка з'їла равіоль та сказала:
    - М-м-м...Дуже смачно! А в тебе, як я бачу, і зброя є?
    Я кивнув:
    - Звичайний револьвер. Тільки набої незвичні…
    - Можна подивитися?
    Орді враз сказав законодавчим голосом:
    - Параграф 8, стаття 2: офіцерам забороняється давати зброю табельну, власну або нагородну третім особам за винятком групи Б, в якій кіцуне відсутня.
    Я розвів руками і сказав:
    - Так, такий закон.
    Кіцуне беззвучно розсміялася та ще раз спитала:
    - А що незвичного в набоях?
    - Пам'ятаєш Третій закон Ньютона?
    - Так. Сила дії дорівнює силі протидії.
    - В Просторі цей закон нічим не спотворюється. Куля виривається із зброї в  одному напрямку, стрілець летить в протилежному. І щоб цього уникнути, звичайні набої замінили безгільзовими кулями, які з собою несуть заряд…
    - Наче маленькі ракети?
    - Так, це вірно. Твердопаливні ракети з свинцевим накінечником. Ти, звичайно, дивилась Зоряні війни?
    Вона кивнула:
    - Постріл із цієї зброї нагадує за видом постріл із бластера.
    Вона іще раз кивнула і я помітив Грега і Ханді. Вони ввійшли до їдальні і, побачивши нас, наблизились:
    - Ви вже в формі... - почала Ханді а Грег продовжив:
    - Лілой, зброя розряджена?
    Я кивнув:
    - Так, сер.
    Ханді продовжила:
    - Ми зараз теж поїмо і разом підемо до капітана, добре? - вона продовжила. - Мені подобається яку їжу ви споживаєте. Що не кажи, а молоді люди знають толк в стравах...
