Над лінією Кармана

    Прокинувся я десь о п'ятій годині ранку. Звечора я щільно затулив штори, тому було темно. Коло мене затишно вмостилась руда лисиця. Тихенько підклавши красуні теплу подушку я встав, запалив нічник і подивився в дзеркало: синюваті мішки були на місці, почервонілі очі теж. І це без краплини алкоголю! Кошмар... Похитавши головою, я зробив вранішні процедури, умився до поясу, почистив зуби та задумав приготувати сюрприз.
    - Орді…
    Смарагдовий світлодіод спалахнув: це означає, що Орді мене чує. Пошепки, щоб не розбудити красуню, я продовжував:
    - Я десь чув про таку страву як кіцуне-удон. Що її відрізняє від звичайного удону?
    Орді також пошепки відповів:
    - Смажений тофу та нарізана зелена цибуля, які додають до удону в кінці.
    Я як знав про це! У мене навіть трошки тофу залишилось… Орді тихенько продовжував:
    - А ти знаєш що за японским повір’ям, кіцуне-духи більш за все люблять смажений тофу і одарюють поцілунком того, хто приготував цю чудесну страву?
    Насправді буде чудом приготувати її, судячи з вбогих електричних конфорок і відсутності пательні... Але я був вдячний Орді за це ремарку.
    Але спочатку я хотів приготувати каву. На мою думку є два класи кавових напоїв: смачні, від який тобі хочеться спати, та бридкі, від яких ти відразу прокидаєшся. Готував я саме такий. Сполоснувши джезву, засипавши туди до дідька кави та трішки кориці, я поставив кастрюльку з бульйоном та турку на електроплитку. Всі кажуть, що приготування удону це складне дійство. Не знаю, що тут може бути складного. Варите овочевий бульйон з різними коріннями, додаєте трошки олії та ще менше червоного перцю - щоб бульйон вийшов прогріваючий. Потім додаєте туди локшину. На пательні (або на дні іншої каструлі, як у даному випадку) розтоплюєте вершкове масло та припускаєте тофу. У глибоку тарілку насипаєте локшини з бульйоном, зверху кладете тофу і, як фінал, мілко ріжете зелену цибулю. Просто й швидко! Зробивши усе це, я подивився на сплячу красуню.
    Кіцунка була сексапільна, навіть сопучи у дві дірки. Міцно зжимаючи подушку, вона вистромила свою ніжку легкоатлета з під ковдри і обвила нею 'талію' подушки. Що й казати - у ліжку вона була богинею. Я задивився на це чудо так, що моя кава майже збігла. Розливши її по філіжанках, я почув:
    - Як смачно пахне!
    Поставивши все це на маленький чорний столик, я промовив:
    - Сніданок в ліжко?
    Кіцуне посміхнулася, і, зівнувши, сказала:
    - Дякую.
    Вона відсьорбнула кави та, почмокавши, сказала поморщивши носик:
    - Яка бридота!
    Я розсміявся та відповів:
    - Та я знаю! Проте, ми обидва не виспались - а випивши цілу чашку цього огидного варева, ми трошки нівелюємо це.
    Кіцуне кивнула, втянула пшеничну локшину, відпила ще ковток, та спитала:
    - Хвилюєшся?
    Поглянувши на неї я відповів чесно:
    - Так. І навіть більше - я побоююся цього вильоту.
    Вона ще раз кивнула та сказала:
    - Я теж.
    Вставши з ліжка, я сказав:
    - Наш шатл вилітає через декілька годин, а ми ще голі. Швидко їмо удон, вдягаємося і чимчикуємо туди - а то вони полетять без нас.

    Ми з Кіцункою йшли до ангару. Його титанічні розміри робили його видним з усіх точок містечка. Площею з квартал цей ангар сам був витвором мистецтва. Висотою з шістнадцятиповерхівку, він міг вміщувати до біса шатлів усіх типів. Та чудо було в відсутності колон всередині. Ми, коли проходили всередину, побачили, що стіни були багатошарові, всередині, до самого верху здіймались контрфорси, або 'ребра' з новітнього сплаву.
    Ми хотіли побачити всі кораблі, які пришвартувалися тут, проте були розчаровані - усе пікрила темрява. Угадувались тільки декілька вантажників. Проте тренувальний шатл ми побачили одразу. Він був мініатюрний - зараз, в складеному вигляді, він займав площу з невеликий тенісний корт. Його освічував ліхтар в тисячу люмен. До люку шатла вже був підігнаний трап, коло трапу стояли Ханді у компанії дебелого темношкірого парубка. Вона побачила нас і пару раз махнула рукою, запрошуючи підійти ближче.
    - Ви зарано, ще півгодини до назначеного часу... - почала Ханді, потім звернулась до Кіцуне. - Я заходила в твій номер, проте тебе не було, - весело зиркнувши на мене, - тепер я розумію чому. Знайомтесь, Ворік, капітан тренувального шатлу і водночас пілот.
        Ми привіталися. Ворік був на голову вищим за мене темношкірим чоловіком. Зачіска його нагадувала мені 70-ті роки минулого сторіччя. А все ж… Той самий погляд майже чорних очей… Ворік був занадто схожий на Ханді. Та, відсліджуючи мій погляд, засміялась та сказала:
    - Так, Лілой, ти правий, Ворік мій брат... молодший брат.
    - От жеш, сестричко, і тут ти мене перегнала. Зате я вище ростом!
    Ханді показала йому язик. Кіцуне пострибала на місці та похекала собі в долоні.
    - Холодно? - спитала Ханді, а Ворік замість Кіцуне відповів:
    - Ранковий морозець. Підіймайтеся на борт, там тепліше.
    Ми подякували та почали сходити по трапу.

    Шатл був обставлений у стилі стім-панк. Головне світло не горіло, тому салон освічувався з ілюмінаторів. З дюжину крісел стояло в чотирьох групах, до кожного крісла можна було з легкістю підійти. Кіцуне зайняла місце біля ілюмінатора а я ж звернув у рубку і там зробив какао у маленькому автоматі для пілотів.
    - Ти чудо! - сказала вона, приймаючи закриту паперову склянку, яку використовують навіть при відсутності гравітації. Відсьорбнувши обпалююче-гарячого напою, Кіцуне продовжила:
    - Ти, я бачу, знаєшся на шатлах - я у мене в цьому прогалина. Не можеш мене підтягнути? Ось, наприклад, цей шатл…
    Я відкинув паски, всівся в сусіднє крісло та почав:
    - Цей шатл належить до типу кораблів середьнього розміру…
    Кіцуне одразу мене перебила:
    - Тобто є іще менші?
    Я покивав:
    - Звісно. Персональні човники, карети швидкої - це вже не кажучи про військову техніку.
    Вона кивнула і я продовжив:
    - Каркас шатлу із сплаву, в основі якого титан. Вся інша частина фюзеляжу виготовлена з параарамідної тканини…
    - На кшталт кевлару?
    - Це і є кевлар - тільки по особливому оброблений - він не боїться високих температур. Стіни салону з людьми ще додатково захищені багаторівневим шаром, який ізолює тепло, затримує майже все йонізуюче випромінювання і тому подібне. Ударостійкі ілюмінатори складаються з чогось, нагадуючого триплекс - тільки тут декілька десятків шарів. Зовнішні шарі зроблено з кварцу.
    - А система двигунів?
    - У цьому шатлі їх три: маршева, маневрова та корекційна. Маршові двигуни ми бачили, коли підходили до шатлу - вони самі великі й потужні. Вони діють на зльоті а також при заданні нового курсу.
    - А інші дві?
    - Маневрова система діє тоді, коли пілот або змінює орбіту, або на початку посадки - загалом при будь якій зміні орієнтації шатлу. Корекційна система контролюється виключно бортовим комп'ютером і діє або щоб погасити вібрацію або щоб здвинути шатл, якщо його курс та курс іншого об'єкта перетинаються.
    - Що ти маєш на увазі під "об'єктом"? Метеорит?
    - Будь що: астероїд, супутник, інший шатл. Система стеження постійно відслідковує всі об'єкти у радіусі ста кілометрів.
    - А чи не простіше вказати пілотові?
    - Не вистачить часу. Перша космічна швидкість рівна приблизно восьми кілометрів в секунду. Астероїд може летіти з швидкістю в десять разів швидше...
    Я почав помічати, що занадто швидко говорю. Швидко, але невнятно. Я заставив себе замовкнути а Кіцуне просто сказала:
    - Передстартовий мандраж, нічого страшного. Купується дуже просто: зроби декілька найглибших вдихів - як при вентиляції легень, потім затримав дихання на десять секунд.
    Зробивши все це, я здивовано помітив, що тривога моментально випарилася. Хтось почав підніматися по трапу. Кіцуне взяла мене за руку та прошепотіла:
    - Ну що ж, почали.

    Все сталося легше, ніж я думав. Розсадивши нас з Кіцункою та вліпивши мені зауваження за те, що я взяв шоколад без дозволу, ми виїхали на смугу. Злетівши, Ворік повів шатл вздовж ріки, яка зміюкою пробиралася крізь ліса та впадала в море. Я сидів коло люка і бачив її в лючний ілюмінатор. Нарешті ми полетіли над водою і кут почав зменшуватися - із літака шатл почав перетворюватись на ракету. Я закрив очі і одразу перед взором з'явився викладач шкільної фізики і проголосив: "Кут падіння це не кут між траєкторією та поверхнею, це кут між траєкторією та вертикаллю, проведеною до поверхні. Тобто чим крутіший нахил шатлу до поверхні землі - тим менше цей кут. Тоді я отримав двійку. Я відчув, що кінцівки налились свинцем, стало важче вдихати повітря. Відкривши очі, я побачив, що на моніторі швидко збільшувалось висотне число. Це тривало десять хвилин. В ілюмі зірок не було видно: тільки темрява та дуже сильна вібрація. Ханді крикнула:
    - Поздоровляю, новоспечені астронавти - перейдено лінію Кармана!
    Це означає, що ми вище ста кілометрів. Ще декілька хвилин знадобились Воріку, щоб вивести нас на низьку орбіту та відключити двигуни.
    Вчитель описував невагомість, але ті його слова не передають аж ніяких відчуттів. Я думав, що моє тіло буде 'плавати' в повітрі, але це не зовсім вірно. Крихітний поштовх, який на Планеті залишається непоміченим, тут заставляє тіло рухатись! Якби не ремені, то я б 'поплив' у будь-якому напрямку. Перед моїм поглядом пролетів чи мій чи Кіцуне паперовий стакан.
    Ханді перелітала від крісла до крісла, щось запитувала і вислуховувала відповідь. Вона у пілотських окулярах оглядав схему нової орбіти.
    Я подивився на Кіцунку. Вона була блідо-зелена і швидко діставала блювотний пакет. Попросивши дозволу у Воріка та вивільнившись від пасок я незграбно відштовхнувся та полетів у сторону Кіцуне. Поки я летів, її знудило. Ханді, моментально опинившись поряд, взяла її руку та відраховувала пульс.
    - Доведеться тобі, Лілой, вдруге годувати Кіцуне, - сказала, посміхаючись, Ханді. Кіцуне мляво спитала:
    - Чому я? Такий сором - доктор блює... І чому ти не блюєш? - обурено сказала вона.
    Я подивився на Ханді:
    - Певне тому, що Лілою повезло відноситися до двадцяти відсотків людей без космічної хвороби.
    - А вам доводилося колись перервати політ? - спитав я.
    - Одного разу... Це було десь два роки тому. Я полетіла з новачками - на кшталт вас. Все спочатку було але, але через четверта години одного парубка почало тіпати.
    - Конвульсії? - спитала Кіцуне, відходячи.
    - Епілепсія.
    - А що, він не міг сказати? - здивовано запитав я.
    - Він не міг сказати, тому, що у нього не було припадків до того моменту. Політ в Простір - це дуже могутній тригер до багатьох недугів.
    - Це хрест на його кар'єрі?
    - Ні, чому ж? Є досить надійні препарати, які повністю купують припадки. Парубок полетів вдруге через пів року - і досі літає.
    Ми літали майже годину. Тим людям яким було більш-менш добре Ворік задав вправи. Спочатку ми перекидали один одному м'яч, потім ми намагалися переміщатися в заданому Воріком напрямі. Нарешті настав той момент, коли в шатлі скінчилися пакети і те що ми з'їли на сніданок полетіло по салону. Ханді сказала:
    - На сьогодні годі з них. Зайняти місця, підготуватися до посадки.
