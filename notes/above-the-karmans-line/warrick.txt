    Ми з Кіцункою йшли до ангару. Його титанічні розміри робили його видним з усіх точок містечка. Площею з квартал цей ангар сам був витвором мистецтва. Висотою з шістнадцятиповерхівку, він міг вміщувати до біса суден усіх типів. Та чудо було в відсутності колон всередині. Ми, коли проходили всередину, побачили, що стіни були багатошарові, всередині, до самого верху здіймались контрфорси та ребра з новітнього сплаву.
    Ми хотіли побачити всі кораблі, які пришвартувалися тут, проте були розчаровані - усе пікрила темрява. Угадувались тільки декілька вантажників. Проте тренувальний шатл ми побачили одразу. Він був мініатюрний - зараз, в складеному вигляді, він займав площу з невеликий тенісний корт. Його освічував ліхтар в тисячу люмен. До люку шатла вже був підігнаний трап, коло трапу стояли Ханді у компанії дебелого темношкірого парубка. Вона побачила нас і пару раз махнула рукою, запрошуючи підійти ближче.
    - Ви зарано, ще півгодини до назначеного часу... - почала Ханді, потім звернулась до Кіцуне. - Я заходила в твій номер, проте тебе не було, - весело зиркнувши на мене, - тепер я розумію чому. Знайомтесь, Ворік, пілот тренувального шатлу.
        Ми привіталися. Ворік був на голову вищим за мене темношкірим чоловіком. вдягнений у білий костюм пілота, який протистоїть занадто великим навантаженням. Зачіска його нагадувала мені своєю пухкістю 70-ті роки минулого сторіччя та диско-стиль в танцях. Великий ніс, щетинистий підборідок та очі... Очі Ханді. Той самий погляд майже чорних очей… Що й казати, Ворік був занадто схожий на Ханді. Та, відсліджуючи мій задумливий погляд, засміялась та сказала:
    - Так, Лілой, ти правий, Ворік мій брат... молодший брат.
    Він швидко повернувся до хайді і пророкотав баритоном:
    - От жеш, сестричко, і тут ти мене перегнала. Зате я вище ростом!
    У Ханді з'явилися іскри в очах і вона показала Ворікові язик. Кіцуне, тим часом, пострибала на місці та похекала собі в долоні.
    - Холодно? - спитала Ханді, а Ворік замість Кіцуне відповів:
    - Ранковий морозець. Підіймайтеся на борт, там тепліше.
    Ми подякували та почали сходити по трапу.