    В їдальні нікого не було. Сніданок вже закінчився, обід ще не починався. Я взяв магнітну тацю і пішов до відкритого холодильника. Мене зваблювали глазуньї на цибулі та салі, але по контракту я мав стежити за рівнем білків, жирів та вуглеводів, тож я взяв собі шурпу та літній салат з білокачанної капусти, заправлений льняною олією.
    Всівшись за столик та видавивши кульку гарячої шурпи з бараниною, я спробував. М-м-м, непогано! Гостро, але в міру: не пече так, що аж очі вилазять, а прогріває. Салат гіркий - але це й зрозуміло - гірчить лняна олія - незамінне джерело Омега-3 кислот. Я уже доїдав, коли влетіла Кіцунка.
    - Здорово! - сказала вона, і, взявши щось нак шталт тушених баклажанів плюхнулась навпроти мене.
    - Я чув у вас завал?
    Кіцунка пару раз кивнула.
    - Я так і не зрозумів, що це за хвороба.
    - Це звичайне укачування - тільки в максимальній степені. Всі акліматизуються - для цього Хокінґ побуде на орбіті десь неділю.
    Кіцуне прожувала тушену морквину а я наважився і сказав:
    - Comment aimez-vous mon français?
    Вона закашлялась, але відповіла чесно:
    - Très maladroit
    Кіцуне мене шуткуючи пихнула, потім сказала:
    - Доведеться побути твоїм викладачем французского... Але за винагороду!
    Я почервонів, всміхнувся та сказав:
    - Oui mon amour.
    Вона всміхнулась, чмокнула мене та сказала:
    - Бистріше, ми вже запізнюємся до тренера.
    Я взяв недоїдений патисончик та спробував. На смак як звичайний тушений кабачок, тільки більш м’який.
    - Ум-м-м... - промичав я смакуючи, - дуже й дуже непогано.
    Прибравши таці, ми поплентались на 'спортмайданчик'.