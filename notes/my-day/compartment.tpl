    Ми з Кіцункою порадились і взяли 'каюту' для двох. Я взяв каюту в кавички, бо за розмірами це було залізничне купе. Маленький ілюмик, дуже маленький столик та крихітний електричний чайник, пристосований до розігрівання води при 0G.
    Я прокинувся тому, що моя люба вилазила з двуспального мішка і впустила сюди холодне повітря. Я почекав, коли вона завершить це дійство і, застібнувшись зсередини, надіявся іще трошки покуняти. Та де там! Киця пошарпала мішок та сказала:
    - Вставай, сонько! Звари мені краще кави!
    Позіхнувши, я відправився виконувати прохання. Вилізши з мішка я набрав у чайник з маленького клапана води та ввімкнув його в мережу. Кіцуне тим часом чистила зуби. Чайник забулькав, я вкинув у 'шприц для пиття' одну капсулу гадісної розчинної кави та одну цукру і 'зробив каву', все-таки розплескавши воду.
    - Дурні шприци… - сказав я сам до себе але Орді, які лежав разом з формою, почув мене.
    - Шприци для пиття це новітні пристрої для багаторазового використання. - сказав він, - Представляє собою коротку пластикову тубу, діаметром десять сантиметрів. У неї вставлено поршень, який не боїться високих температур. Ви натискаєте його та п’єте з пластикового штуцеру. До цього корисного пристрою додаються капсули з екстрактами різноманітних напоїв: кави, чаю, лимонаду чи коли - а ще або глюкоза в чистому вигляді або замінник цукру - типу ксиліт.
    Кіцунка вдягнулась, взяла у мене пійло, поцьомкала та випарувалась. Я одягнувся та пішов в лабораторію.