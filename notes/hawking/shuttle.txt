    Офіцерський шатл мало чим відрізнявся від тренувального. Ті ж крісла, той же автомат з напоями - тільки з'явився маленький стіл з трьома ноутбуками. Капітана Гораціо Томба я впізнав одразу. Свіжопоголена голова, акуратні окуляри. Він був у такій самій формі, що і я, тільки за званням набагато вище. Я підійшов, привітався з капітаном Томбом і віддав йому виконане напередодні завдання. Він кивнув, ми з Кіцункою пішли в кінець шатлу і всілися 'на галерці'. Капітан з першим помічником обговорювали щось, часто користуючись комп'ютером. Ханді та Гіл приєдналися до них.
    Я не наважився другий раз брати напої в автоматі, тому ми припасли термос. Крізь ілюмінатор я бачив вхідні ворота, там накрапав маленький теплий дощик. Кіцунка  розлила пійло по стаканах, притулилася до мене і теж спостерігала за дощем. Через чверть години шатл легко здійнявся і ми полетіли до Хокінґа.
    Капітан, коли напередодні місії приймає корабель, здійснює загальний огляд ззовні. Коли ми підлетіли до центрального кораблю, то вразились його розмірами. На його фоні старенька Міжнародна Космічна Станція виглядає дуже й дуже скромно, що до нашого шатлу, то він взагалі ліліпут. Фюзеляж Хокінґа представляє собою ребристий тетраедр, витягнутий за одну точку, всередині ж цього остову знаходяться численні модулі, зв'язані між собою. Наш шатл летів так близько до однієї із сторін тетраедра, що у ілюмінатор виднілися неоднорідності, які незбіжно виникають при зварюванні.
    - Лілой, дивися, невже це заклепки?
    Орді і тут мене випередив:
    - Звичайне зварювання тут не годиться. Електрозварювання тут не підходить через вакуум, а газополуменеве зварювання відкине вас у протилежному полум'ю напрямку. На цьому проекті застосовували геліо-зварювання. Зварювання з допомогою нашої зірки! В особливих балонах високого тиску знаходиться сплав, до складу якого входять метали та різні полімери. Цей сплав в балоні має в'язкість бурої мастики. Його наносять на деталі, що треба зварити, Сонце, з допомогою пластичного пучка оптоволокон та спеціального призматично-лінзового аппарату дає стільки тепла, що мастика в'їдається в деталі, намертво з'єднуючи їх. Зовні це схоже на заклепки. Капітан мабуть чув слова Орді бо посміхнувся й продовжив командувати:
    - Так, двигуни... Ворік, зупинись коло маршевих дю.
    Шатл описав широку дугу та слухняно зупинився. Три маршевих двигуна, дюза кожного з них по зовнішньому діаметру дорівнює п'яти метрам. Якщо ці двигуни зараз запустити - ми випаримось. Капітан оглянув та сфотографував їх і нарешті сказав:
    - Влітай у доковий модуль та проводь стиковку, Ворік.
    Док був величезний. По десять стиковочних люків на три сторони, дві третіх зайняті різними космічними човниками. Пілот обережно ввів шатл в док і запустив протокол стиковки. Автоматика зорієнтувала два люки, бережно наблизилась і активувала ряд магнітних замків. Тепер шатл був тимчасовим модулем центрального корабля. Капітан подивився на нас та промовив:
    - Брифінг за півгодини. Ходімо!