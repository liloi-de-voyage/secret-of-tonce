    Хокінґ ще 'спав', тому зал для брифінгу був темний. Крізь великий ілюмінатор, до якого я підлетів, виднілася Терра. Капітан наблизився до центрального стола, щось покрутив в ньому і поверхня його засвітилась.
    - Так… - сказав капітан, востаннє звіряючись з планом, - треба підготуватися до прийому основного екіпажу. Грег, на тобі лежать всі стратегічні системи: управління, життєзабезпечення і тому подібне. Після того, як Лілой з допомогою свого терміналу увімкне ядро, - він подивився на мене і я кивнув, - ти підключиш їх. Лілой, як ти це зробиш - відразу рапортуй.
    - Добре, сер.
    - Джоне, - він повернувся до головного інженера, - на тобі двигуни. Протестуй кожен із них. Я ж з Ентоні перевірю арсенал. Питання?
    Ханді спитала:
    - Коли чекати перший човник?
    - Це питання до головного вченого. Гіл?
    - Якщо Лілой успішно пробудить Хокінґ, то через дванадцять годин.
    Ханді покивала.
    - Іще питання? Тоді до роботи.
    Гіл підійшов до мене і тихенько сказав:
    - Якщо виникнуть проблеми, клич мене, добре?
    Я з вдячністю кивнув.