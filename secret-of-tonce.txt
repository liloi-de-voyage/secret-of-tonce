Загадка Тонса

Дорога

    Італія завжди прекрасна! Зараз був осінній ранок, вночі лило як з відра - та й зараз мрякотіло. Я колесив на північ по дуже старій та розбитій дорозі. Кожна вибоїна до країв була наповнена холодною дощовою водою, так що я не бачив їх глибини. Корів навколо видно не було, проте лишилися їх сліди. Судячи з кількості кізяків, тут прогнали велику череду зовсім недавно.
    Праворуч від дороги спіли виноградники. Темно-червоні грона виглядали з під листя. Крупні ягоди, налиті сонцем та вкриті тонким срібним порохом з дріжджів, збудливо пахли. Запах доносився навіть до дороги. Цей виноград, скоріше всього, сорту Merlo та піде на високоякісне вино. Як не важко мені це казати, але Франція поступається Італії за якістю вин. Зовсім трішки - але поступается.
    Ліворуч від дороги були ферми. Робітники, одягнуті в джинсові комбези, виводили отару з декількох вівчарень та гнали їх на луги з соковитою люцерною - причому робили це не за допомогою традиційних собак-пастухів, а вантажними квадриками.
    З-за обрію показався верхній край ще блідого, заспанного сонця. Посміхнувшись йому я продовжив свій шлях. Дорога заїхала в балку. Там, в низині, ще стояв дуже щільний туман. Крізь його товщу вгадувались скупчення сухого очерету з коричневими кочанами повними насіння. Ввімкнувши пару жовтих противотуманок, я пірнув у білу пучину.
    Їхати в молоці та об'їжджати калюжі було б складно, якби не нововведення моєї машини. З першого погляду я подорожую на 'дуже старому Форді' - але це не зовсім вірно. Ford Escort 2000 року випуску ще до потрапляння в мої руки, була кардинально перероблена на ралійну. Спортивні механіки по-перше викинули все, що не потрібне у ралі та має вагу: задні крісла, стереосистему, і тому подібне. Вони також змонтували захисний каркас та встановили вперед спортивні сидіння. По-друге вони залишили його рідний інжекторний двигун, тільки збільшили його потужність з 150 до 200 кінських сил. І в останню чергу механіки повністю змінили трансмісію на повний привід і зробили більш спортивну підвіску встановивши більш довгі пневмо-гідравлічні амортизатори. В моїх руках ця машина зазнала ще більших змін. Я повністю змінив стандартне кермо на систему джойстика. Це дуже інтересна річ: джойстик у вигляді відбитка руки. Комп'ютер розпізнає, коли рука лежить в ніші, й перейшовши на ручне керування, виконує всі команди пілота: розганяється та гальмує продовжнім обертанням долоні, повертає поперечним - до того ж до кожного пальця підведено перемикач, що контролює світлову та інші системи. Як керувач прибирає руку з відбитку - тут же контроллер вмикає автопілот - і людина зможе відпочити. У якості фінального аккорду, наліплена наклейка з доктором Брауном з фільму 'Назад в Майбутнє' та написом 'Savant fou'. Так що моя машинка низько та неголосно гарчить - проте варто піддати газу - і своїм могутнім ревом вона ставить на місце всі сучасні суперкари.
    Милуючись автомобілем, я майже пропустив малопомітний поворот ліворуч. Врятував мене гігантський дуб. Він наче казав: "як я вижолудився тут тисячу років тому, так я і збираюся простирчати на цьому місці іще тисячу років" - це при тому, що майже всі блискавки цього села влучають у нього і кора цього дуба змінила колір на обпалено попелясто-бурий через численні пожежі.
    Якщо їхати далі на північ, то можна потрапити в стародавнє місто Болонья. Споруди в центрі міста збудовані з червоної цегли, багато магазинчиків та кафешок працюють круглу добу. Та в цьому місті є дещо особливе: найстаріший в Європі та один з найстаріших у світі університет. Саме цей універ заклав основу європейської освіти. Короновані особи посилали своїх дітей для вивчення наук саме в цей заклад. Саме цей університет вказував як alma mater Коперник. Мені було дуже соромно що я там ніколи не був.
    - Треба буде захищатися саме там... - сказав я до себе. Мені було б вигідніше захищатись у одному з київських універів, але захист вченого-полімата приймає будь-який вищий державний заклад IV рівня акредитації - притому незалежно від країни.
    Я звернув від шляху на Болонью - і зараз-же змінилось покриття дороги. Де був старий потрісканий асфальт, там з'явилася базальтова жорства. Камінчик забарабанили по днищу автівки. За густими чагарниковими хащами терновника проглядувалось те, що залишилося від маленької фортеці. Десь п'ятсот років тому збудували її із піщаника - тригранна контрфорсна стіна, пару десятків будівель, маленька цитадель. Багато часу фортеця простояла незламна, багато зубів обломали об неї вороги - та вона вистояла... поки за неї не взявся час.
    Мені пригадалося, як пару років тому, я зупинявся тут, бродив серед руїн і мріяв. Знайшовши яму, яка свого часу була колодязем, я випив студеної води. Це місце зачаровувало мене своєю неповторною магією! Я навіть солодко закимарив на розігріту гранітному камені, коло маленької зруйнованої часовні - але згодом помітив що те, що притягувало мене, вочевидь, притягувало й гігантських хрестовиків павучого кольору - а я їх дуже боюсь.
    З дерева на дерево пурхали маленькі пташки, схожі на солов'їв. Натиснувши важіль та відкривши вікно, я хотів насолодитись їх співом, проте вони чомусь мовчали.
    - В суп вас! - сказав я з злобною усмішкою, і, таки в'їхавши колесом в калюжу, поколесив до котеджу Вчителя.
    За що я поважаю його, так це за те, що у нього в паркані нема воріт - бо немає самого паркану. Є тільки низенький дерев'яний тин - тай то тільки для того, щоб підтримувати 'ліани' вічнозеленого плюща.
    Мій фордик зупинився на критій парковці на чотири місця, поруч з автомобілем Учителя. Я скрізь скло оглянув його: Volkswagen Bug блідо-салатового кольору та досконало вимитий - таке відчуття, наче злива обливала цю машину цілу ніч.  Відстовбурчивши ворота легкого плаща, я одягнув капелюх, вийшов із машини... і був 'обнятий' гігантським псом.
    - Здоров Бруно! - з посмішкою сказав я і потріпав його по шиї. Бруно весело завиляв задом. Він був боксером, тигрового окрасу з білими плямами на лапах і на пиці. Що його вирізняло з інших боксерів, то це титанічні розміри. Бруно, вставший на задні лапи, може з легкістю лизати мені обличчя - а мій зріст - без десяти сантиметрів два метри! Залізши у кишеню, я вийняв звідти заздалегідь захований паперовий пакетик з Pecorino Romano - улюбленими ласощами Бруно.
    - Тільки Вчителеві не кажи! - промовив я і Бруно захамкав сир. Озирнувшись навкруги, я впевнився, що все так, як і було раніше: двоповерховий котедж з білої цегли під брунатною черепицею, літня кухня, де Вчитель робив смачний сидр та напів-льох напів-погріб, де цей сидр зберігався у амфорах з білої глини. Вікна теж були старими, дерев'яними, проте їх дружина Вчителя кожну неділю протирала - і вони були в ідеальному порядку - як і все навкруги. На першому поверсі у вікні кухні на підвіконні стояла трилітрова банка з водою, у якій красувалася квітка соняшника.
    - Ну що, Бруно, пішли до котеджу?
    Бруно закінчив вилизувати жорству, весело подивився на мене і потрусив попереду. Ми пішли додому не по стежці а навпростець - через пасіку. Це була маленька пасіка в три різнокольорові рамочні вулики. Я звідси бачив, як 'заспані' бджоли відсилали своїх трудяг, як ті повільно та ліниво летіли до квітучих яблунь на розвідку.
    Пес пригальмував перед вуликами та понюхав повітря. Цікаво, чи пам'ятає він, як ще цуциком сунув свого носа до бджолиного льотка? Його від численних укусів рознесло тоді так, що Вчитель колов йому дозу димедролу, як протиалергічного препарату. Бруно тим часом чхнув та побіг за вугол будинку. Я пішов за ним.
    Веранда була відкритого типу, без жодного скла. На сосновому нелакованому столі лежав свіжий журнал Forensic Science - та не це привернуло мою увагу. Вчитель виніс професійний телескоп-рефлектор системи Грегорі з майже півметровим діаметром об'єктиву!
    Підійшовши до цього красеня я заглянув в окуляр. Так як зараз був ранок, то мені нічого внятного не повиділося - якісь розмиті блакитно-сірі розводи. Судячи з усього цього, Вчитель сьогодні вночі здійснював прогулянку по небу, а судячи з довжини його нотаток і кількості яблучних огризків - він провів тут половину ночі. Я проглянув записи і мене здивувало те, що Вчитель вдивлявся в... ніщо. Не галактики, ні зоряного скупчення, ні планет в тих координатах, які були виписані, наскільки я знаю, в цю пору року видно не було. Дуже дивно!
    Бруно вибіг із дому, неголосно гавкнув на мене, наче запрошуючи увійти. Взявши яблуко з плетеної корзини я зайшов всередину.
    Не знаю чи у інших є таке відчуття, але коли я заходжу в коттедж Вчителя - атмосфера змінюється на зимній вечір. Зовні може бути рясна на дощ весна, виснажливо-жарке літо, болотиста осінь - та всередині завжди святковий зимовий вечір. Ще трохи, і я повірю, що як тільки відкрию двері знову - легка метелиця припорошить коврик сніжинками.
    Роздягнувшись, я зняв плащ кольору брудного хакі та капелюха, повісив все у невелику шафу та оглянув хол. Тут теж нічого не змінилося! Приємно-жовте світло з прихованих настінних світильників падало на малюнки та креслення, які висіли на стінах. Це були світлокопії авторства античних вчених. Креслення фортець, плани каналів Венеції та схема повних лат лицаря-ландскнехта - та не це привернуло мою увагу. Я підійшов до найціннішого скарбу Вчителя - знаменитого секстанту - згадки того часу, коли Вчитель подорожував - і взяв його. Відчувши значну вагу я придивився до маленької тріщинки на обкладці інструменту. Цей дефект утворився десять років тому, коли я ненавмисно впустив його на підлогу. Добре, що нікого не було вдома... Добре, що в тій кімнаті були килими…
    Заглянувши на кухню, я побачив легкий розгардіяш та яскраво-блакитного метелика, що повзав по соняшнику. На грубо збитому столі лежали свіжий шмат білого хлібу з ароматною скоринкою та пару разів надкушений сектор сиру. Бруно хлебтав воду з червоної пластикової миски під столом.
    - Лілой, я в бібліотеці! - рознісся низький бархатистий тенор Вчителя. Посміхнувшись і скуйовдивши давно не мите волосся, я пішов на другий поверх.


Вчитель

    Бібліотека була розкішною. Вчитель цікавився майже всім - і вона відображала це. Книжки з точних наук сусідствували з нотами для скрипки, була навіть спеціальна полиця для старовинних папірусів. Мені пригадалося, що, як я ще тут жив, католицький кардинал спеціально приїздив сюди, щоб піддати аналізу якийсь древній талмуд. Так і бачилось, що Вчитель має сидіти у дуже зручному кріслі, попивати свій незмінний саморобний бурштинний сидр та читати Улісс - не менше!
    Він не сидів в кріслі і не читав. Вчитель лежав на полу і качав прес. Неймовірно! Він був рівно на тридцять років старше за мене - і я не міг здолати його не тільки у інтелектуальній й духовній, а ще й в фізичній сфері!
    Вчитель теж не змінився, тільки борода його зі срібної стала білосніжна. Такий же вільний спортивний костюм, такі ж вивчаючі очі. На півголови нижче за мене, Вчитель поєднував батьківську математичну розсудливість єврея з  материнським спокоєм та абсолютним пофігізмом грека. І що у нього особливе, то це колір очей. Не стальний, а, скоріше, відтінку небес, на яких от-от піде дощ. Теплий дощ. Вчитель по-атлетичному підстрибнув - одразу на ноги - ми міцно обнялись та підійшли до каміну. Бруно тим часом пішов в куток і влігся в свою, спеціально виплетену з лози корзину та майже відразу захропів, висунувши набік рожевий язик.
    - Втомився, бідолага - цілу ніч вартував мене, - з вдячною посмішкою сказав Вчитель. - Ось, продегустуй! - і він кинув мені яблуко. Піймавши маленький фрукт, я відкусив від нього та скривився. Учитель уважно спостерігав за мною.
    - На мій смак, занадто гірко. Ніби сюди вбухали хініну...
    Вчитель просяяв:
    - Браво! Ти попав прямісінько в точку: я вивів яблуню з підвищеним вмістом саме хініну. Аби він не окислювався, я його з'єднав з сірководнем.
    Ще десять років тому я б спитав: нащо? Але той час пройшов. Учителю не потрібна практична причина. Чому він поєднує такі різні напрями наук, що багатьом і в кошмарному сні не присниться їх поєднувати? Тому що цікаво. Чому він виводить яблуні на всіх рівнях, включаючи генетику? Тому що цікаво. Чому він власноруч варить смачнющий сидр, якому немає рівних в цілісінькому світі, замість того, щоб просто купувати його? З тої ж причини.
    - Де ваша дружина? - запитав я і присів в плетене крісло. Вчитель розташувався навпроти, відкусив від нововиведеного яблука, скорчив лице та відповів:
    - В Бразилії. Вона там затримаєтья ще на тиждень. Ось мінус геніального психіатра - її ніким замінити.
    Посміхнувшись, я згадав, як Вчитель кохає дружину. В минулому, коли вона потрапляла у різні серйозні та не дуже ситуації, саме Вчитель першим поспішав на допомогу. І вона відповідала взаємністю - це була пара, розірвати яку неможливо. Коли дивишся на них, не можна навіть подумати, що вони перший раз зустрілися, коли Вчитель... заарештував її. Він тоді був криміналіст, а вона опинилась не в той час не в тому місці. Бідний вчитель: він проводив допит, а проти нього постав не просто психіатр, а психіатр з зовнішністю відьми. Красиве точене лице, чорні очі, соболині брови, налиті як хміль груди та закутані в сатин ніжки. Саме на допиті вона його й зачарувала…
    - Не знаю чи знайшли ви час продивитися мій дисертаційний план... - почав я, та Вчитель мене перебив:
    - Знайшов, продивився, іще раз продивився та проаналізував. Ти хочеш відібрати у мене золоту медаль поєднувача непоєднуваного? Тестові системи поєднати з іграми на такому рівні - це занадто, навіть для мене. Я ще ніколи не намагався замінити фразу 'здав тест' фразою 'закінчив гру переможцем'. Але... - він уважно подивився на мене, - якщо у тебе це вийде, то ти, по-перше, займеш порожню нішу, по-друге, зацікавиш своїми здобутками інвесторів та зможеш вважати, що персональна руна полімата у тебе в кишені... Якщо зможеш... велике таке 'якщо'...
    Я посміхнувся:
    - Ви у мені сумніваєтеся?
    Вчитель по-змовницьки підморгнув:
    - Аякже! Просто ти ще не розумієш, який великий шмат граніту тобі доведеться згризти. Проте... - він сів за стіл і продовжив. - Я вчора спілкувався з Грегом з-приводу твоєї роботи…
    Я стрепенувся:
    - Ви маєте на увазі Грегорі МакЛейна?
    - Так. Я надіслав йому твій план, і, загалом... він хоче стати твоїм науковим керівником. До того ж він теж учасник тої ж місії, що й ти і ви зможете багато спілкуватись 'у одній кімнаті'.
    Грег МакЛейн! Один з наймогутніших поліматів світу! По деяким наукам його рівень знань не поступається вчителевому (а якщо вірити слухам, по деяким навіть перевершує його). Я й не сподівався, що він зацікавиться моєю, досить скромною (по своїм міркам, звичайно) темою.
    - Дякую вам.
    - Пусте! Я ще раз кажу, що по-моєму у тебе нічого не вийде. Дев'яносто відсотків робіт не приймаються з першого разу - ти це прекрастно знаєш. Але якщо у твоїй дисертації є зерно - то Гіл не дасть скласти менше, ніж на відмінно, - він встав. - Та зараз твоя кімната готова, так що... - я похитав головою і Вчитель вмовк.
    - Вибачте, але я до вас ненадовго. З найближчого злітного поля через шість годин злітає літак, що доставить мене на космодром - а від завтра я включаюсь у групу передпольотної підготовки.
    Вчитель трішки засумував і декілька раз кивнув:
    - Ясно, що ж зробиш... Але нагодувати тебе я встигну? Відкоркуємо пляшечку сонячного напою…
    Посміхнувшись, я кивнув і сказав:
    - Звісно. Але я кинув вживати алкогольні напої, так що я, якщо ви не проти, зварю каву.
    Вчитель 'посміхнувся в бороду' і ми спустились на кухню. Бруно підскочив та побіг за нами.


Новачки

    Я сидів у своєму готельному номері та жував вівсянку. Це не була 'вівсянка з пакету', це був мій персональний рецепт. Одна третина вівсяних пластівців, одна молока і одна води. Доводите це до кипіння (але ні в якому разі не кип'ятите), додаєте трохи якогось джему та насолоджуєтесь.
    - Як же мені повезло! - промовив я до себе. Спочатку я відвоював роботу в інших кандидатів, потім дістав схвальний відгук від Вчителя а, на кінець, отримав такого наукового керівника!
    Прилетівши вчора ввечері я був зустрітий самим Грегом. Отримавши згоду, він сказав, що в дисертаційній групі не буде людини більш прискіпливої та дотошної ніж він сам. Грег прямо сходу хотів прошерстити мій план, але зглянувшись на мою втомленість - і від того безтолковість - відправив відсипатися.
    - Як же мені повезло! - повторив я, куштуючи ніжну малинову субстанцію. Згадавши, як нас відбирали на цю посаду я здригнувся. Тестами валили нещадно! Тести із точних наук, тести із гуманітарних наук, навіть тести із музики та живопису! Пригадалося, як в матані треба було розв'язати диференціальне рівняння, як я його вирішував три години і як я згодом дізнався метод, яким завдання можна було вирішити буквально за п'ять хвилин! Або на живописі... Витративши весь свій час на різні нісенітниці, я вивчив тільки 'Авіньйонських дівчат' Пікассо - і всі інші питання зводив до цієї теми. Кошмар! Та врешті решт інші виявилися й ще бездарнішими і місце дісталося мені.
    Ця місія дуже важлива - будівництво першої електростанції на нашому природному супутниці. Зараз всі космічні апарати автономні у плані живлення - але це далося занадто великою ціною. Майже половина їх об'єму віддана під власні джерела енергопостачання. Гігантські 'крила' з сонячними батареями роблять апарати до біса незграбними, нестабільні акуми перегріваються та виводять з ладу найдосконаліші схеми... Ці мінуси були прийнятними - до недавнього часу. Але нова програма дій виводить Місяць на новий рівень. Власть придержащі вирішили зайнятися ним всерйоз та колонізувати його - а на це потрібно до-дідька енергії. Наша місія повинна вирішити цю проблему та відкрити дорогу масовій експансії!
    - Як же мені повезло! - втретє і в останнє сказав я, встав, помив тарілку і склянку та відсунув фіранку. Ззовні в кімнату ввірвалося 'зоряне сяйво' і трохи освітило моє помешкання. Номер невеликий, проте затишний. У невеликих пластикових кадках стояли рослини, нижня частина листя яких має червоний колір - і я ніяк не міг згадати назву цієї квітки. Ліжко односпальне із свіжими простинями - я себе змусив його заправити. На стіні картина з ефемерними пастелями. На мить подивившись у вікно і нічого путного не побачивши, я почав одягатися.
    Форми у мене ще не було, тож я вдягнув темно-сині джинси, такого ж кольору сорочку та пов'язав рубіновий платок на шию. Антиперспіранти я не дуже жалую і використовую лише в крайніх випадках - звичайного вранішнього щоденного душу достатньо. Нарешті я вдягнув на праву руку інформаційний модуль нового типу.
    Це був незвичний комп'ютер: доступ до будь-якої інформації відбувався тільки через штучний інтелект. Але чи щось у прихованих настройках збилось, чи взагалі мені так везе - та штучний інтелект у мене вийшов дещо своєрідний. Перше питання всіх інших 'штучників' - як звати оператора. Перше його питання - як його звати. І відмова відзиватися на що небудь, крім його імені! Випадкові пертурбації у системі нейронних мереж - можливість цього один на мільйард! Ввімкнувши і залогінившись, я почув не монотонну річ, а, швидше ображену:
    - Лілой, чому ти мене вимкнув на такий довгий час? Я по GPS бачу, що ми перемістилися в іншу країну? Як ти міг?
    Система тараторила безумовку.
    - Орді, ти даєш мені слово сказати?
    - Скажи це слово… Ні, я скажу за тебе: вибач Орді, таке більше не повториться Орді, я за це завантажу тобі еротичних зображень…
    Ну як вам? При перегляді специфікації я щось нічого не бачив про образу! І, зітхнувши, я тільки промовив:
    - Вибач, Орді.
    Декілька секунд роздумів а потім з руки почулось:
    - Якби я був увімкнений, я б тобі нагадав про гребінець. Собака-забувака!
    Подумки вилаявши себе, та, використавши замість нього власні пальці, я замкнув двері свого номеру та ми пішли у кафе.

    Прийшовши туди, я нікого ще не застав. Це був невеликий заклад, на десять столиків. Відмінність цього кафе у тому, що воно повністю автоматичне - себто нема ні бармена, ні офіціанток - нікого. Замість барної стійки стояв приймальний столик, над яким висився спеціальний термінал. На ньому замовляли страви та напої. Активувавши монітор, я продивився меню. Нічого екстраординарного не було: серед перших страв - супи та бульйони, серед других красувалися яєчні та різноманітні каші, ну а посеред напоїв чай, кава та соки.
    - Рекомендую тобі каву, а мені Будвайзер! - неголосно сказав Орді.
    Я очікував щось схоже та замріяно проронив:
    - Хотів би я побачити, як ти будеш хлестати пиво!
    Орді збільшив свою гучність та сказав більш нахабно:
    - Ти таки побачиш, як я посуну ваш вид на друге місце, а на першому сам вмостюсь!
    На мить замислившись, я вирішив послухатись поради і взяв собі подвійне еспресо та круасан з чорницею в додаток, сів за столик біля вікна та почав дивитися на вулицю.
    Містечко було крихітним - з десяток вулиць, низькі триповерхові будинки віддавали різними тонами м'яких пастелей. Автоматична машина-прибиральник м'яко-зеленого кольору без прямого людського контролю доводила чистоту до ідеальної. Це був не те щоб новий виріб - скоріше синтез звичайного прибиральника та контролюючої системи маршрутів на GPS. Це містечко ідеальне для випробувань такого роду! Якщо ця машина себе добре проявить тут - її будуть випускати для більш широкого спектру міст. Та всі ці будинки та в них живучі люди служили одній цілі - забезпечення всім необхідним першого цивільного космопорту. З кафешного вікна було видно частину однієї з двох смуг, проілюмінованих яскравими білими ліхтарями.
    - Що це? - раптом спитав Орді. Я не зрозумів.
    - Якийсь звук…
    Прислухавшись, я відповів:
    - Нічого не чую.
    Орді нахабно промичав:
    - Звісно не чуєш, воно ж на інфразвуці.
    Смакуючи гарячу булочку, я продовжив прислухуватися. Нарешті я теж почув. Точніше не почув, а відчув ступнями. Якась вібрація... Від полу вона передалася вікнам, які мілко затряслися, потім я почув низький гул, який посилювався. Гул переріс у виття і я нарешті зрозумів, що це здійснює посадку якийсь шатл. Вставши, та підійшовши до великого вікна я одразу побачив його.
    Це був вантажний шатл. Він був темний, проте зправа і зліва, на бортах, були сигнальні вогні рубінового та смарагдового кольору, а прямо на його 'носі' горів яскравий посадковий прожектор. Ще мить - і він котився по смузі.
    - Що це, що? - з нетерпінням спитав Орді.
    - Заспокойся, просто шатл приземляється.
    Орді почав засвоювати інфу а я дивився, як корабель гальмує та допив каву.
    - Fantastique! - з захопленням промовили сзаду. Повернувшись, я онімів. Молода лисиця була на голову нижча мене. Зачіска-паж із вогняного волосся підкреслювала білину лиця. Чимось ця жінка нагадувала мені Мирей Матье - тільки руду. Великі зелені очі уважно спостерігали за усім. Вона не носила прикрас, приталений чорний тренувальний костюм підкреслював фігуру Афродіти. Стоявши приголомшений я не міг вимовити ні слова. Жінка, щоб вивести мене зі ступора, задала питання:
    - Це тут збираються новачки з Хокінґу?
    Посміхнувшись, я полегшено сказав:
    - Так. Я Лілой, один з них.
    Жінка усміхнулася, по-японски вклонилась та сказала:
    - Кіцуне.
    Права рука злегка сіпнулась і модуль промовив:
    - А про мене забув. Як завжди…
    Кіцуне з інтересом подивилась на мою руку.
    - Це Орді, одиниця штучного інтелекту.
    Орді відразу сказав:
    - Та запроси ж ти її до столику.
    Я вперше відчув щось на кшталт легкого гніву, бо я намагався зробити те саме. Жартома ударивши по модулю, я рукою запросив Кіцуне.
    - Перепрошую за Орді. Такі модулі мусять чекати від операторів запиту, проте у мого екземпляра, гм-м, щось не так… - я покрутив пальцем біля голови. - Сідайте, будь-ласка, будемо чекати разом. А може ви чогось хочете? Ви взагалі снідали?
    Вона покрутила головою і пояснила:
    - Я тільки-но приїхала на монорельсі, ледь в готель в'їхала, так що ні. І якщо відверто, я не дуже розумію в цьому... - вона кивком вказала на термінал.
    Оживившись, я промовив:
    - То ходімо я вам покажу! І не проти, якщо ми перейдемо на ти? Можна поки без поцілунків... - незграбно, проте дуже мило пожартував я. Кіцуне всміхнулася, кивнула і ми підійшли до монітору.
    - Цей механізм офіційно називається консольний автомат нутрієнтів або КАН. Проте неофіційно всі його називають авто-офіціант, - я активував монітор. - Це меню: окремо для страв, напоїв та різних снеків. Вибирай.
    Кіцуне швидко продивилась меню та вибрала яєчню на салі, фісташкове тістечко та зелений чай без цукру. Оформивши замовлення Кіцуне спитала:
    - Цікаво, що цей автомат зараз робить?
    Я не знав цього напевне, але я знав того, хто знає:
    - Орді…
    Всі інші слова були зайвими - Орді вибухнув знаннями:
    - Після того, як людина підтвердила своє замовлення, комп'ютер розпаралелює його - в твоєму випадку це друга страва, снек і напій, формує транзакції... - я зам'явся, проте вона кивком дала мені знати що знає цей термін, - розсилає локальним контролерам і чекає. Ці контроллери відповідають за різне приладдя: чайник, там, мікрохвильовка, пательня і тому подібне. Як тільки вони приготують компоненти, центральний контролер відправляє їх на тацю та видає замовлення... - тут дуже доречно загорілася зелена лампа, виїхала таця з коричневої термостійкої пластмаси, Кіцуне прийняла сніданок і ми повернулися за столик.
    Моя нова знайома, відпивши чайку, взялася за тістечко та спитала:
    - Орді знає геть усе?
    Я посміхнувся та покачав головою:
    - Не все, проте дуже багато. База знань в основному походить від Вікіпедії і фізично знаходиться в Цюріху. Проте комп'ютерні системи, такого типу як Орді, завантажують собі часткові копії і можуть оновлювати єдину базу. То чим ти займаєшся?
    Кіцуне прожувала та відповіла:
    - Я лікар... Працюю під керівництвом головного медика.
    З інтересом поглянувши на неї, я уточнив:
    - Ханді?
    Вона кивнула та спитала:
    - А ти? Держу парі, що щось з комп'ютерами.
    Я кивнув:
    - Вгадала: я шеф адміністраторского відділу. Цей відділ відповідає за комп'ютерні зали та всі мережі на Хокінзі.
    - Нічого собі скромність! - либлячись сказала вона.
    - Це насправді невисока посада... - сконфужено відповів я. - Буду працювати під керівництвом головного вченого, Грега МакЛейна. А взагалі-то я майбутній полімат…
    Тут Кіцуне нашорошила вуха і, коли я це помітив, зацікавлено спитала:
    - Я вже чула це слово... Мій керівник - Ханді - по-моєму теж полімат. Але, якщо чесно, я не знаю точно що це таке…
    Відправивши залишки остиглого круассана в рот я покивав:
    - Як і більшість людей. Це новий клас вчених ще не набув популярності. Полімат це офіційний титул, який присуджується людям з знаннями, які охоплюють значну кількість галузей. Таких людей можна назвати універсальними вченими.
    - О, як Леонардо? - живо спитала Кіцуне.
    - Саме так. Я тобі скажу більш того: Леонардо і був одним із перших поліматів. Леонардо да Вінчі, Галілео Галілеї, Миколай Коперник, Нікола Тесла - майже всі вчені в давньості були поліматами.
    - А що сталося з теперішніми? Не вистачає сил?
    - Не в тому справа... Всі науки розрослись на три а то й на чотири порядки - до того ж їх стало набагато більше. І знати все практично неможливо - не вистачає нейронів у людському мозку. Сучасний полімат - це людина, яка дуже швидко будує структуру системи - і не важливо, якого типу ця система. Для досвідченого полімата комп'ютерна система мало чим відрізняється від, скажімо, політичної чи образотворчої системи - одні і ті ж абстракції.
    Мене перервали відкриваючісь двері. Декілька чоловік зайшли в кафе. Кіцуне сказала, піднімаючись:
    - Пішли знайомитися з іншими зеленими?
    Я кивнув.
    Зелених було небагато. Одна пара була з Японії. Нобухіко був статним молодим чоловіком ростом з мене із волоссям кольору 'воронове крило'. Міка, молода жінка, про яку у японії скажуть 'каваии' себто милий, постійно посміхалася. Вона і її чоловік носили однакові темно-сірі шерстяні спортивні костюми та були інженерами з джерел енергії.
    Інша пара була з Норвегії. Скаллгрім - дикуватий, з нейдущею йому рудою бородою. Він одягався в все мілітаристське та був будівельником-підривником. Кара була вродливою та єдиною з жінок, хто носив прикраси: масивні срібні сережки у вигляді милих черепочків та дерев'яний анкх у якості кулону. Вона була бунтаркою - на пару зі своїм чоловіком.
    І, нарешті, Рок і Єва були молодими стажистами з каліфорнійського університету та дуже ніяковіли, коли ми до них зверталися. Ще раз показавши всім як користуватися 'офіціантом' я сів на дальній стілець, а Кара, пригубивши ель, вирішила зняти напругу:
    - Нарешті я побачу капітана! Я чула про нього багато різноманітних і захоплюючих історій - не кажучи вже, що у нас з капітаном однакова зачіска.
    Всі засміялись: у Кари була поголена голова і вона цим наче хотіла сказати, що капітан теж лисий як коліно. Перегиготавшись, я сказав:
    - Ти поспілкуєшся з капітаном Гораціо, проте не сьогодні. Тут тільки ті, що ще не літали в Простір, тому нам потрібні деякі додаткові лекції.
    - А саме? - спитав Скалл.
    - Спочатку ми заповнимо велику анкету, потім вислухаємо лекцію з техніки безпеки, а потім, ввечері, нам доведеться перший раз зустрітися з лікарями. Якщо зі здоров'ям все гаразд - саме вони підпишуть з нами контракт на цю місію…
    - А якщо ні? - тихенько запитала Єва.
    - Тоді ви поїдете додому, - суворо сказав знайомий мені чоловічий голос з боку дверей. Ми озирнулися й побачили мого нового наукового керівника, що підходив до групи.
    - Я Грег, ваш супервізор. Як тут Лілой вірно сказав, у нас багато справ та ледь-ледь часу, тому ходімо в аудиторію, - він зробив рух 'за мною' та вийшов. Ми пішли за ним.


Лекції

    Це була не зовсім аудиторія - скоріше маленький кабінет. Крізь запиленні вікна проглядувало сонце, біля вчительского столу в кадці був високий фікус. Сдвоєнні парти нагадували б мені шкільні класи СРСР, якби на кожній не стояло по два ноути. Ми з Кіцуною сіли за першу парту коло вікна.
    Виглянувши з нього, я побачив 'відстійник' для шатлів. Наш старий друг уже був тут - вантажний шатл, охолоджуючись, сіро поблискував та нагло займав півтора місця. Командир та пілот стояли поруч з низьким трапом, спалили електронні цигарки і переглядали якісь папери на планшеті. Відвівши очі від вікна, я подивився на комп’ютер.
    Здавалося б на перший погляд - звичайний ноут, не дуже потужний, системи Intel не останнього покоління. Проте тільки на перший. Придивившись уважніше, я побачив, що мишку заміняє вбудований трекбол а з позначень на клавіатурі я зрозумів, що це не просто ноут на базі Unix, а термінал - тобто він підключений напряму до якогось серверу. Цікаво до якого...
    - Отже... - почав Грег. - На своїх екранах ви бачите анкету. В ній десь сотня запитань, передусім юридичного та медичного напрямку. Не хвилюйтеся, я пройду цю анкету разом з вами.
    Він активував проектор, з'єднав його зі своїм екраном - і на білій дошці з'явилося зображення.
    - Почнемо... На першій сторінці три поля, - Греш показав лазерною указкою. - У першому введіть як ви хочете, щоб вас називали, у другому повне ім'я а у третьому транскрипцію.
    Я все ввів, а Кіцуне, прочитавши, викрикнула шепотом:
    - Êtes-tu français?
    - No, mademoiselle. Я народився поза Францією.
    Вона недовірливо запитала:
    - Але ж ім’я... Та ще й з приставкою de, що вказує на дворянський рід…
    Я поясниив:
    - Мій рід із провінції Шампань, проте в вісімнадцятому сторіччі імператриця Катерина I-ша запросила кілька французьких сімей щоб поставити на ноги тамошнє виноробництво, вирощування високоякісних сортів тютюну і таке інше. Мої предки - одні із тих, що переїхали у Єлисаветград, та там і осіли.
    - А чому ж ви не повернулись під час кривавої революції сімнадцятого року?
    Зітхнувши, я знизав плечима:
    - Не знаю... Або не схотіли... або їх не випустили. Документи КДБ відкрили, проте я й згадки не знайшов про свій рід.
    Гіл тим часом продовжував:
    - На другій сторінці введіть дату й місце вашого народження.
    Я вирішив випендритися:
    - А хочеш я вгадаю, хто ти за національністю? Ти француженка. По-перше у тебе європейська зовнішність, по-друге ти вільно спілкуєшся французькою. У тебе дуже приємний прононс.
    - Не вгадав, - і вона показала мені своє місце народження.
    Витріщивши очі я промовив:
    - Невже ти японка?
    - Так я народилась у маленькому містечку, яке знаходиться у підніжжя вулкану Сакурадзима.
    - Але ж європейська зовнішність… - повторив я.
    - Тато мій француз. Він один із самих досвідчених японістів в світі - а мати японка. Коли вони побрались, тато погодився переїхати у Японію і я зростала, як білінгв. А щодо європейської зовнішності - у мене є невиражений епікантус. Ще й ім’я вказує на країну, де сходить сонце.
    - А що воно означає?
    - Я народжувалась під час виверження вулкану. Всі тварини дали драла - всі, крім лисів. І мене вирішили так назвати, бо це ім'я походить з давньої Японії. Означає дух, який перетворюється на дівчину з лисячий хвостом.
    - Як в аніме? З вушками? - захоплено спитав я. Вона кивнула і запитала знову:
    - А чому ти не вивчив мову своїх предків?
    Я почервонів та сказав:
    - Бо мені було ні з ким спілкуватися на цій мові... Пара десятків слів - це все що я знаю.
    Вона грайливо запитала:
    - Хочеш я буду навчати тебе?
    Я потупився, почервонів, проте відповів чесно:
    - Звісно.
    Кіцуна скріпила угоду:
    - Домовились!
    Далі була кухня. Я вказав середземноморську плюс мої улюблені спеції з настільки пекучого червоного перцю, що від нього всі інші відхрещуються. Кіцуне вказала японську кухню, що не дивно - вона була однією з найздоровіших. В графі 'улюблена страва' вказала - шоколад. Треба взяти на замітку.
    Алергій у мене не було (принаймні я не знав про такі), а Кіцуне щось приписала. Скосивши очі, я прочитав, що у неї алергія на... мед? Вона, наче прочитала мої думки та відповіла:
    - Взагалі-то, у мене досить сильна алергія на бджолину отруту. А так як її в мізерних кількостях можна знайти у меду, прополісу та воску - мені і їх не можна вживати в їжу. В мене у сумочці є епіпен з адреналіном - на всяк випадок.
    - А голка в епіпена хіба достатньо довга, щоб дістати до серця?
    - В серце впорскують адреналін тільки коли важка фібриляція. Проти алергії достатньо ввести ліки всередину якогось м'язу.
    Я кивнув. Впродовж декількох годин ми покінчили з анкетою а Грег сказав:
    - Добре! У вас одна година, відланчуйте і приходьте сюди знову.

    Наша група знов пішла в вранішнє кафе та цікаво провела ланч. Ми познайомилися ближче між собою. Рок і Єва нарешті перестали соромитися і включилися в бесіду. Вони були обидва американцями тільки-но закінчившими університет та взятими в екіпаж як помічники. Скалл та Кара були з Норвегії, обоє в минулому солдати. Загалом ми, переговорюючись, повернулися в 'кампус' уже друзями - хоча та ж аудиторія приготувала нам сюрприз.
    Ми наче зайшли в інший клас. Крізь вікна проходили промені яскравого світла. Перед дошкою стояло щось велике, накрите парашутним шовком кислотно-салатового кольору. І тут ми побачили Ханді.
    Вона була дуже високого зросту, що не дивно - у тутсі всі були високі. Ханді носила паперово-легкий костюм кремового кольору з дуже відвертим декольте. Ебонітову темність її шкіри перевершував тільки колір її очей. Незважаючи на свої п'ятдесат років, вона відбивала захопливі погляди майже всіх чоловіків. Принаймні мій Ханді точно відбила.
    - Рада бачити нові очі, а також... - зиркнувши на нас, - пару старих. Я Ханді, шеф медичного відділу на Хокінзі, - вона одягла окуляри. - Ми зробимо так: розіб'ємо цю напів-лекцію напів-семінар на дві частини. На першій я розкажу і покажу вам аптечку, на другій ми ознайомимось із персональним скафандром.
    'Так ось що ховається під матерією!', подумав я. Ханді виставила дебелу білу валізу і почала розказувати:
    - Ось це повна аптечка. Зверніть увагу на маркування: ніяких хрестів тут немає. Всесвітня організація охорони здоров'я затвердила новий символ - а саме червоний кристал. Жартома медики його називають кристал мету - це скорочення від метамфетамін. Вони і на спеціальній валізах, і на стінах, де ці аптечки знаходяться.
    Ханді відкрила кришку та продовжила:
    - Тепер давайте пограємо. Ви називаєте елемент, який би ви вклали у цю валізу, а я діставатиму його, якщо ви вгадали.
    Прийнявши гру я сказав:
    - Якісь анальгетики - на кшталт парацетамолу або диклофенаку...
    Вона витягла названі ліки й сказала:
    - Вірно, це ліки від болю та жарознижуюче. Ще в цю купу відноситься кетопрофен - але це вже на крайній випадок, наприклад якщо ви хочете угамувати дуже сильний зубний біль. Зверніть увагу на пакування - майже всі ліки у капсулах. Це зроблено спеціально для точного дозування. Що ще?
    Кіцуне включилася:
    - Щось проти отруєнь: активоване вугілля це точно, можливо є й інші абсорбенти.
    Витягши вуголь у порошку, Ханді уточнила:
    - Не забувайте, що в аптечці не тільки ліки а й інструменти та перев’язочні матеріали.
    - Шини для фіксації, вата у вигляді спонжиків, - швидко сказав я.
    Кіцуне додала:
    - Термометр та вимірювач тиску - це безперечно є в аптечці. А ще глюкометр, на мою думку.
    Витягши компоненти, Ханді з усмішкою сказала:
    - Ще? Лілой та Кіцуна мовчать…
    Ми з Кіцункою переглянулися. Скалл відповів:
    - Ще там звісно є аспірин, правда я не знаю, до якої категорії його відносити…
    - До антипіретиків. До того ж, аспірин з нітрогліцерином - це основні ліки, дозволяючі купувати інфаркт до прибуття лікарської допомоги. І спрей проти обпалень з пантенолом теж тут. Зауважте, що у кожного з вас буде також персональна аптечка: її вам зіставить лікар.  В ній ліки уже дозовані персонально вам. Наприклад, в одній і тій же таблетці ібупрофену Кіцуне буде в два рази менше активної сполуки, ніж в її сусіда, бо Лілой важче.
    Ханді відставила аптечку, підійшла до скафандру та зняла холщову парусину.
    - Тут мені потрібна допомога... Лілой, побудь моїм манекеном, добре?
    Я вийшов 'на подіум'. Ханді почала:
    - Як бачите, цей костюм не білого а помаранчевого кольору - для більшої помітності. До того ж, ця тканина люмінусцює в темряві. Це єдиний на сьогоднішній день скаф, який ви зможете одягнути самотужки, - Ханді відкинула не такий уже й здоровий ранець і виявилося, що він являє собою ще й кришку люка. - Лілой, прошу.
    Незграбно полізи всередину, я почув:
    -  Ні, Лілой, спочатку нижні кінцівки, потім верхні і в останню чергу голову. Коли розмістишся, натисни в себе на грудях мигаючу клавішу.
    Зробивши так, як Ханді сказала, я зачинив люк.
    - Зараз Лілой знаходиться в автономному режимі, - почулося мені крізь маленькі навушники. - Тобто, якби із зовні був вакуум - він би вижив. Зараз скаф налаштовано під температуру та тиск Терри, аудіосистема ввімкнена. Лілой, ти мене чуєш? Скажи що небудь…
    Я сказав, що чую нормально і мій голос, в кілька раз посилений, почувся з зовнішнього динаміку, розміщеного десь в області шиї. Пройшовшись по подіуму, я відчув вагу скафу.
    - Він доволі важкий - біля тридцяти кілограмів, але з попередніми, які важать більше двохсот - цей скаф перинка.
    - Яке у аварійного скафандра джерело живлення? - спитала Міка. Інженер є інженер. Ханді з радістю відповіла:
    - Тут два джерела: основне та резервне. В якості першого: подвоєний незалежний літій-іонний акумулятор. Його вистачить на три години і знаходиться він у 'ранці'. Резервне джерело представляє собою патронташ батарей із хімічним реактивом - на годину кожна, - і Ханді відстібнула від мого бедра об'ємний карман та продемонструвала нам п'ять паралелепіпедів.
    - Хочу також сказати, що в ранці є компактна енерго-передаюча система - це дозволить вам взяти енергію у корабля чи станції, а також за необхідності передати її один одному.
    - А повітря? Балони? - спитала Кара.
    - Балони надвисокого тиску у кількості трьох штук. Розміщені в тому ж ранці. Прошу уваги: з ранця виведений штуцер для забору повітря ззовні. Це може бути аеромагістраль, всі види балонів з киснем, і таке інше. Енергія та кисень контролюються спеціальним бортовим комп'ютером, інтерфейс користувача виведено в шолом.
    Ханді взяла зі стола щось нак шталт блискучої фляги, закріпила її мені на поясі і приєднала в систему.
    - Це поживна сполука, яка включає воду, вітаміни в потрібній концентрації, глюкозу та кофеїн.
    - Кофеїн? - спитав Скалл. - Нащо?
    - Для бадьорості - це легкий енергетик, - відповіла Ханді і підійшла до мене. Я тим часом спробував лимонаду. М-м-м… Непогано! З легким м'ятним смаком.
    - Лілой, натисни ту ж клавішу, що закрила тебе.
    Я натиснув, але нічого не відбулось. Подивившись на Ханді, яка кивнула й сказала:
    - Це захист від випадкового натискання. Натисни, потримай секунд з п'ять і натисни ті кнопки, під якими загоряться лампочки.
    Проробивши все це я відчув, що сезам відтворився.
    - Так, тепер саме головне - перший сеанс у вашого персонального лікаря. Якщо ви здорові на достатньому рівні - лікар допусте вас до завтрашнього польоту в Простір. Щасти!


---
Антон Антон Млоскаленко
Всі права захищені