Новачки

    Я сидів у своєму готельному номері та жував вівсянку. Це не була 'вівсянка з пакету', це був мій персональний рецепт. Одна третина вівсяних пластівців, одна молока і одна води. Доводите це до кипіння (але ні в якому разі не кип'ятите), додаєте трохи якогось джему та насолоджуєтесь.
    - Як же мені повезло! - промовив я до себе. Спочатку я відвоював роботу в інших кандидатів, потім дістав схвальний відгук від Вчителя а, на кінець, отримав такого наукового керівника!
    Прилетівши вчора ввечері я був зустрітий самим Грегом. Отримавши згоду, він сказав, що в дисертаційній групі не буде людини більш прискіпливої та дотошної ніж він сам. Грег прямо сходу хотів прошерстити мій план, але зглянувшись на мою втомленість - і від того безтолковість - відправив відсипатися.
    - Як же мені повезло! - повторив я, куштуючи ніжну малинову субстанцію. Згадавши, як нас відбирали на цю посаду я здригнувся. Тестами валили нещадно! Тести із точних наук, тести із гуманітарних наук, навіть тести із музики та живопису! Пригадалося, як в матані треба було розв'язати диференціальне рівняння, як я його вирішував три години і як я згодом дізнався метод, яким завдання можна було вирішити буквально за п'ять хвилин! Або на живописі... Витративши весь свій час на різні дрібниці, я вивчив тільки Авіньйонських дівчат Пікасо - і всі інші питання зводив до цієї теми. Кошмар! Та врешті решт інші виявилися й ще бездарнішими й безтолковішими та місце дісталося мені.
    Ця місія дуже важлива - будівництво першої електростанції на місяці. Зараз всі космічні аппарати автономні у плані живлення - але це далося занадто великою ціною. Майже половина їх ваги віддана під власні джерела енергопостачання. Даний пункт специфікації був прийнятний - до недавнього часу. Але нова програма дій виводить Місяць на новий рівень. Власть придержащі вирішили зайнятися ним всерйоз та колонізувати його - а на це потрібно до-дідька енергії. Наша місія повинна вирішити цю проблему та відкрити дорогу масовій експансії.
    - Як же мені повезло! - втретє і в останнє сказав я, встав, помив тарілку і склянку та відсунув фіранку. Ззовні в кімнату ввірвалося 'зоряне сяйво' і трохи освітило моє помешкання. Номер невеликий, проте затишний. У невеликих пластикових кадках стояли рослини, нижня частина листя яких має червоний колір і я ніяк не міг згадати назву цієї квітки. На мить подивившись у вікно і нічого путного не побачивши, я почав одягатися.
    Форми у мене ще не було, тож я вдягнув темно-сині джинси, такого ж кольору сорочку та пов'язав рубіновий платок на шию. Ще раз вилаявши себе за забутого гребінця, та, використавши замість нього власні пальці, я замкнув двері свого номеру та пішов у кафе.
    Прийшовши у кафе, я нікого не застав. Це був невеликий заклад, на десять столиків. Відмінність цього кафе у тому, що воно повністю автоматичне - себто нема ні бармена, ні офіціанток - нікого. Замість барної стійки стояв приймальний столик, над яким висився спеціальний термінал. У ньому замовляли страви та напої. Активувавши монітор я продивився меню. Нічого екстраординарного не було: серед перших страв - супи та бульони, серед других красувалися яєчні та каші, ну а посеред напоїв кава, соки і ніякого алкоголю. На мить замислившись, я взяв собі подвійне еспресо та круасан з чорницею, сів за столик біля вікна та почав дивитися на вулицю.
    Містечко було крихітним - з десяток вулиць, низькі триповерхові будинки віддавали різними тонами м'яких пастелей. Автоматична машина-прибиральник без прямого людського контролю доводила чистоту до ідеальної. Це був не те щоб новий виріб - скоріше синтез звичайного прибиральника та контролюючої системи маршрутів на GPS. Це містечко ідеальне для випробувань такого роду! Якщо ця машина себе добре проявить тут - її будуть випускати для більш широкого спектру міст. Та всі ці будинки та в них живучі люди служили одній цілі - забезпечення всім необхідним перший цивільний космопорт. З кафешного вікна було видно частину однієї зі смуг, проілюмінованих яскравими білими ліхтарями.
    Смакуючи гарячу булочку та замислюючись над перевагами гастрономічного погляду на життя, я щось почув. Спочатку почув не вухами, а ступнями. Якась вібрація... Від полу вона передалася вікнам, які мілко затряслися, потім я почув низький гул, який посилювався. Гул переріс у виття і я нарешті зрозумів, що це здійснює посадку якийсь шатл. Вставши, та підійшовши до великого вікна я одразу побачив його.
    Це був вантажний шатл. Він був темний, проте зправа і зліва, на бортах, були сигнальні вогні рубінового та смарагдового кольору, а прямо на його 'носі' горів яскравий посадковий прожектор. Ще мить - і він котився по смузі.
    - Fantastique! - з захопленням промовили сзаду. Повернувшись, я помітив… молоду відьму. Вона була на голову нижча мене. Зачіска-паж із вогняного волосся підкреслювала білину лиця. Чимось ця жінка нагадувала мені Мирей Матье - тільки руду. Великі зелені очі уважно спостерігали за усім. Вона не носила прикрас, приталений чорний тренувальний костюм підкреслював фігуру Афродіти. Стоявши приголомшений я не міг вимовити ні слова. Жінка, щоб вивести мене зі ступора, задала питання:
    - Це тут збираються новачки з Хокінґу?
    Посміхнувшись, я полегшено сказав:
    - Так. Лілой, один з них.
    Жінка усміхнулася, зробила кніксен та сказала:
    - Кіцуне.
    Я запросив її до столику:
    - Сідайте, будь-ласка, будемо чекати разом. А може ви чогось хочете? Ви взагалі снідали?
    Вона покрутила головою і пояснила:
    - Я тільки-но приїхала на монорельсі, ледь в готель в'їхала, так що ні. І якщо відверто, я не дуже розумію в цьому... - вона кивком вказала на термінал.
    Оживившись, я промовив:
    - То ходімо я вам покажу! І не проти, якщо ми перейдемо на ти? Можна поки без поцілунків... - незграбно проте дуже мило пожартував я. Кіцуне всміхнулася, кивнула і ми підійшли до монітору.
    - Цей механізм офіційно називається Консольний Автомат Нутрієнтів або КАН. Проте неофіційно всі його називають авто-офіціант, - я активував монітор. - Це меню: окремо для страв, напоїв та різних снеків. Вибирай.
    Кіцуне швидко продивилась меню та вибрала яєчню на салі, фісташкове тістечко та зелений чай без цукру. Оформивши замовлення Кіцуне спитала:
    - Цікаво, що цей автомат зараз робить?
    Ще живучи у Вчителя, я часто підглядав до його роботи - а він саме займався зведенням програмної архітектури саме до цих автоматів. Тому знаючи і про внутрішню структуру, з радістю поділився:
    - Після того, як людина підтвердила своє замовлення, комп'ютер розпаралелює його - в твоєму випадку це друга страва, снек і напій, формує транзакції... - я замявся, проте вона кивком дала мені знати що знає цей термін, - розсилає локальним контролерам і чекає. Ці контроллери відповідають за різне приладдя: чайник, мікрохвильовка, пательня і тому подібне. Як тільки вони приготують компоненти, центральний контроллер відправляє їх на тацю та видає... - тут дуже доречно загорілася зелена лампа, виїхала таця з коричневої термостійкої пластмаси, Кіцуне прийняла сніданок і ми повернулися за столик.
    Моя нова знайома, відпивши чайку, взялася за тістечко а я спитав:
    - То чим ти займаєшся?
    Кіцуне прожувала та відповіла:
    - Я лікар... Працюю під керівництвом головного медика.
    Я поглянув здивовано:
    - Ханді?
    Вона кивнула та спитала:
    - А ти? Держу парі, що щось з комп’ютерами.
    Я кивнув:
    - Вгадала: я шеф адміністраторского відділу. Цей відділ відповідає майже за всі мережі.
    - Нічого собі скромність! - либлячись сказала вона.
    - Це насправді невисока посада… - сконфужено відповів я. - Буду працювати під керівництвом головного вченого, Грега МакЛейна. А взагалі-то я майбутній полімат...
    Тут Кіцуне нашорошила вуха і, коли я це помітив, зацікавлено спитала:
    - Я вже чула це слово... Мій керівник - Ханді - по-моєму теж полімат. Але, якщо чесно, я не знаю точно що це таке...
    Відправивши залишки остиглого круассана в рот я покивав:
    - Як і більшість людей. Це нова група вчених ще не набула популярності. Полімат це офіційний титул, який присуджується людям з знаннями на рівні доктора, які охоплюють значну кількість галузей. Такий людей можна назвати універсальними вченими.
    - О, як Леонардо? - живо спитала Кіцуне.
    - Саме так. Я тобі скажу більш того: Леонардо був одним із перших поліматів. Леонардо да Вінчі, Галілео Галілеї, Миколай Коперник - майже всі древні вчені були поліматами.
    - А що сталося з теперішніми?
    - Ти не повіриш: не вистачає сил. Наука розрослась на три а то й на чотири порядки і знати все практично неможливо - не вистачає нейронів у людському мозку. Сучасний полімат - це людина, яка дуже швидко будує структуру системи - і не важливо, якого типу ця система. Для досвідченого полімата комп’ютерна система мало чим відрізняється від, скажімо, образотворчої системи…
    Відкрилися двері і пара зайшла в кафе. Кіцуне сказала, піднімаючись:
    - Пішли знайомитися з іншими зеленими?
    Я кивнув.
    Зелених було небагато. Одна пара була з Японії. Нобухіко був статним молодим чоловіком з волоссям кольору ‘воронове крило’. Міка, молода жінка, про яку у японії скажуть ‘каваии’, себто милий, постійно посміхалася. Вона і її чоловік носили однакові шерстяні спортивні костюми та були інженерами з джерел енергії.
    Інша пара була з Норвегії. Скалгрім - дикуватий, руда борода йому геть не йшла. Він одягався в все мілітаристське та був будівельником-підривником. Кара була вродливою та єдиною з жінок, хто носив прикраси. Вона була бунтаркою - на пару зі своїм чоловіком.
    І, нарешті, Рок і Єва були стажистами та дуже ніяковіли, коли ми до них зверталися. Кара вирішила зняти напругу:
    - Нарешті я побачу капітана! Я чула про нього багато історій - не кажучи вже, що у нас з капітаном однакова зачіска.
    Всі засміялись: у Кари була поголена голова і вона цим наче хотіла сказати, що капітан теж лисий як коліно. Я, перегиготавшись, сказав:
    - Ти поспілкуєшся з капітаном Гораціо, проте не сьогодні. Тут тільки ті, що ще не літали в Простір, тому нам потрібні деякі додаткові лекції.
    - А саме? - спитав Скалл.
    - Спочатку ми заповнимо дуже пухку анкету, потім вислухаємо лекцію з техніки безпеки, а потім, ввечері, нам доведеться перший раз зустрітися з лікарями. Якщо у нас зі здоров'ям все гаразд - вони підпишуть з нами контракт…
    - А якщо ні? - тихенько запитала Єва.
    - Тоді ви поїдете додому, - сказав знайомий мені чоловічий голос з боку дверей. Ми озирнулися й побачили мого нового наукового керівника, що підходив до групи.
    - Я Грег, ваш супервізор. Як тут Лілой вірно сказав, у нас багато справ та ледь-ледь часу, тому ходімо в аудиторію, - він зробив рух 'за мною' та вийшов. Ми пішли за ним.
