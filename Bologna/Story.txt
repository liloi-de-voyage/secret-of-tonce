Болонья

    Я прокинувся в три години ночі. Швидко вдягнувшись я захопив корзину з заготованими харчами і вийшов на вулицю. Нічна Болонья була чудова. В перші п'ять хвилин мені було прохолодно, та потім, коли я дуже спритно пішов в гігантський парк, я зігрівся.
    Парк був дещо дикий, у ньому нікого ще не було. Стежки були поросші бур’яном, на колючих кущах була холодна роса. Пройшовши метрів з сотню, я розгледів чудове місце для пікніку. Невеликий  Підійшовши до старого замшілого дерева і постеливши камуфляжний плащ, я сів та знав пергаментний папір з продуктів. Італійський хліб, випечений вчора ввечері звичайно охолов, але скоринку не втратив. Цікаво, що цей хліб називається чіабата, що дослівно перекладається як тапок. Італійська шинка, або, як кажуть місцеві, прошутто, була як слід витримана і, як я люблю з шаром ніжного сала. Я намазав ломоть хліба запашним жовтуватим маслом, поклав товсту стрічку шинки і відкусив. Дуже й дуже непогано! Запивши смакоту кружечкою кави з корицею, яку я приніс в термосі, я дістав головне: шкіряний кисет.
    Ви думаєте в цьому кисеті бріарова люлька та тютюн? Ще п'ять років тому ви б не помилилися. Але це в минулому... Я з тих пір побачив дуже багато людей, які смалять як паровоз або зловживають алкогольними напоями... Як же вони не праві! Такі особи собі швидко або хронічну обструктивну хворобу легенів наживали, або 'печінку пропойці' - а це такі хвороби, що в гроб людину вкладали набагато швидше раку. Я з власного досвіду це знаю, бо я 'відстрелився', як сказав би байдарочник, за п'ять хвилин до смертельного водоспаду. Що б ви думали мене врятувало? Каролінський Жнець! Коли я його спробував вперше, цей чудний перчик був у книзі рекордів як найпекучіший перець на Планеті. І це насправді було так! Він показав мені що той біль, який я відчував раніше - ніщо!
    З обережністю узявши з кисету стручок, я оглянув його. Крихітний, полум'яно-оранжевого кольору, пружний - саме так мусить виглядати Подих Дракона. Я не повірив своїм очам, коли тільки но заселившись до готелю, на підвіконнях я побачив акуратні кущики із вже стиглими перчиками! Випросивши в портьє кілька з них я сховав їх до конкретного випадку - і цей випадок настав. Я не дуже люблю першу частину, бо мене від болю одразу ж вивертає та брискають прозорі сльози, але є ще й друга частина... Біль помалу стихає і ти підносишся до такого рівня, до якого тебе ніякі наркотики на піднімуть. Вони затуманюють свідомість, а від капсаїцину розум кришталево чистий. Підождавши декілька секунд я кинув перець в рот і почав падати у пекло. Я пролітав коло за колом, все нижче і нижче, та коли мене побачив та хотів з'їсти сам диявол, я посміхнувся, покрутив головою і стрімголов полетів наверх, прямісінько в рай. Вимальовувалося тільки те, чого я хотів, чого не хотів - те зникло, розвіялося, перетворилося на попіл. Я почав згадувати вчорашній день.
    Захист було заплановано на південь, проте я о п'ятій годині ранку вже був в аудиторії: ще і ще раз переглядав доповідь, намагався утримати в голові всі можливі питання та хлестав рістретто. Кофеїн мене погубить! О дев'ятій годині в мене почався 'мандраж захисника'. Я вже захищав вчені звання - і у мене щоразу був цей мадраж.
    Годиною пізніше до мене завітали кілька студентів. Виявляється, що вони планують у майбутньому теж піти стезею поліматів і вони дуже задоволені тим, що саме їх ВУЗ я обрав для становлення. Вони вже десь надибали чорнову копію моєї дисертації і тепер прийшли раніше комісії, щоб їх провентилювати.
    Я вважав студентів недалекими в плані серйозної науки людьми з поверхневим поглядом на системи. Я  помилявся. Вони не просто задавали питання: вони інстинктивно чи ні били по тих місцях, які в мене в захисті виявилися слабкими. Через півгодини я почав червоніти, йше через годину я почав роздумувати а чи не відмінити мені захист. На щастя прийшла комісія й прогнала студентів.
    Цей захист був якийсь не такий. Я думав я буду виступати, показувати презентацію, проте голова комісії, замовив нам кави і почалася конструктивна розмова. Ніхто навіть не поглянув на код - в більшості сиділи і переглядали документацію. Я, щоб їм полегшити завдання, відкопавши карту документації вивісив її на екрані, що проектувався на дошку. Вони подякували, підійшли до інтерактивної дошки та в процесі вивчення задавали питання. Їх більше цікавили мої майбутні плани, чим те, що я вже зробив.
    Це продовжувалося близько трьох годин. Ще півгодини комісія поговорила наодинці і коли я зайшов, голова сказав:
    - Це дуже важлива робота і ваші плани нас повністю влаштовують. Продовжуйте й далі…
    Я з вдячністю кивнув та відповів:
    - Звісно, дякую.
    Я пройшов. Не було вишуканих речей, не було передачі регалій - нічого такого не було. Вони визнали мене рівним - і це головне. Це вже потім, коли я прийшов в свій номер, я побачив, що хтось залишив тут походну мантію та персональну руну полімата. Я посміхнувся і завалився спати.
    Щось вийняло мене з спогадів. Я відкрив очі й побачив Учителя. Він був у своїх дорожних вільних штанах, махровому жилету, який йому зв’язала дружина та фірмовому солом’яному капелюсі. Учитель поспішав до мене - і крім того, він був не один. З ним була Кіцуна. В обох були дуже схвильовані лиця. Цікаво як вони мене знайшли? Я вже нагодився запитати їх про це, як Учитель гаркнув:
    - Ви подивіться на нього! Він пікнік собі зробив! І либиться! Ану вставай!
    Слова застрягли у мене в горлі і я встав. Вчитель продовжував:
    - У нас проблеми. Ти включений в групу швидкого реагування - все інше тобі роз’яснить Кіцуна. Швидше!
    Я запитав:
    - А ви?
    Вчитель покрутив головою:
    - Я буду прикривати ваші тили - до того ж треба відсвяткувати твоє становлення - тож корзину залиш. М-м-м... кава з корицею? Обожнюю!
    Вчитель уже наливав пахнючий напій а я скерований Кіцункою поспішив до дороги.
    - Почекай! Можеш хоч ти мені сказати що сталося? - не поспішаючи за нею спитав я.
    Вона замість відповіді на моє питання, скомандувала:
    - Бачиш білу машину? Хутчіш сідай!
    Я побачив, що два патрульних чатували недалеко від неправильно припаркованої машини, проте вони її начебто не бачили. Ми всілися і Кіцунка розвила шалену швидкість. Патрульні і не тявкнули. А може їм хтось наказав не помічати? Я подивився на неї.
    - У Ханді проблеми. Серйозні проблеми. Як сказав твій Вчитель, ми включені в маленьку группу по їх вирішенню. Все інше нам розповість Ханді.
    Ми підлітали до грунтівного аеродрому на якому чекав маленький гвинтокрил.
    - Можу я поцікавитись куди ти мене тягнеш? Куди ми летимо?
    Кіцунка нарешті посміхнулась та промовила:
    - Можеш. Тепер ти можеш усе. Летимо ми в Україну. Точніше - в Чорнобиль.
